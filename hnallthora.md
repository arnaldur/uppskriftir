# Hnallþóra
#eftirrettur

## Innihald:
- 4 egg
- 180 gr. sykur
- 120 gr. hveiti
- ½ tsk.    lyftiduft 
- ¼ tsk. salt 
- 70 gr. saxaðar pekanhnetur
- 1 msk. sjerrý eða púrtvín (eða líkjör sem til er í ískápnum)
- 500 gr. fersk jarðaber
- 1 msk. sykur
- 100 gr. suðusúkkulaði
- 2 pelar rjómi

## Aðferð:

1. Hitið ofninn í 180 °c.

2. Smyrjið djúpt hringform.

3. Þeytið egg og sykur saman þar til blandan er orðin ljósgul og þykk.

4. Hrærið hveiti, lyftidufti, salti og pekanhnetum varlega útí.

5. Hellið deiginu í formið og bakið í 40 til 50 mínútur.

6. Kælið kökuna og skerið hana þversum í þrennt, þannig að úr verða þrjú hringlög.

7. Bræðið súkkulaðið og smyrjið því á tvö neðri lögin. Látið súkkulaðið harða (gott að setja í ískáp).

8. Stráið sykri yfir þriðjung jarðaberjanna og merjið þau í matvinnsluvél, þó ekki þannig að þau verði að mauki.

9. Þeytið rjómann og blandið mörðu jarðaberjunum útí fjórðung hans.

10. Smyrjið jarðaberjablöndunni ofan á lögin með súkkulaðibráðinni og raðið lögunum saman.
11. Hyljið tertuna með afganginum af rjómanum og fyllið hringmiðjuna með jarðaberjum.
